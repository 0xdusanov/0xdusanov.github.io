#########     МОЛИТВЕ     ##########


✚✚✚✚✚✚✚✚✚✚✚






















Брује Тихо Звучна Звона
	Брује тихо звучна звона,
	јављајући мио глас:
	уз славопој са амвона,
	Христос себи зове нас.

	Мило небо славом блиста,
	Анђели су свили хор;
	све прославља Бога Христа
	сав се ори рајски двор.

	Најмилије Господу је
	кад у храму скупа сви
	сложним духом браћа,сестре
	све то Христа прослави.

	Тад се небо мило смеје,
	мир Христов нам с неба сја
	а љубав нам душу греје,
	и милост је обасја.






Химна Светом Сави
	Ускликнимо с љубављу
	Светитељу Сави
	Српске цркве и школе
	Светитељској глави.
	Тамо венци тамо слава
	Где наш српски пастир Сава.
	Појте му Срби,
	Песму и утројте!

	Благодарна Србијо,
	Пуна си љубави
	Према своме пастиру
	Светитељу Сави.
	Цело Српство слави славу
	Свога оца Светог Саву.
	Појте му Срби,
	Песму и утројте!

	С неба шаље благослов
	Свети отац Сава;
	Са свих страна сви Срби
	С мора и Дунава.
	К небу главе подигните
	Саву тамо угледајте.
	Саву српску славу,
	пред престолом Творца!

	Да се српска сва срца
	С тобом уједине,
	Сунце мира, љубави,
	Да нам свима сине,
	Да живимо сви у слози,
	Свети Саво, ти помози,
	Почуј глас свог рода,
	српскога народа!

	Пет векова Србин је
	У ропству чамио
	Светитеља Саве
	Име је славио.
	Свети Сава Србе воли
	И за њих се Богу моли.
	Појте му Срби,
	Песму и утројте!









